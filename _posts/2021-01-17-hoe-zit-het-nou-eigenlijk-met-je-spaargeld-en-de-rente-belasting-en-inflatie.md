---
layout: post
title:  "Hoe zit het nou eigenlijk met je spaargeld (en de rente, belasting en inflatie)?"
categories: [ Spaargeld, Rente, Belasting, Inflatie, Affiliate ]
image: assets/images/1.jpg
featured: true
date: 2021-01-17
---

Je hoort het de laatste tijd steeds vaker op social media en in de reguliere media: je spaargeld levert niks meer op en kost je zelfs geld. De berichten over rente, belasting en inflatie vliegen je om de oren. Hoe zit dat nou eigenlijk precies? Kost het echt geld om jouw spaargeld op een spaarrekening te laten staan? Moet je alternatieven gaan zoeken voor jouw spaargeld? In dit artikel zal ik het kort samenvatten en inleiden.

## Hoe zit het nou met die spaarrente?

Vroeger kreeg je rente over jouw spaargeld (tot wel 11,6% in 1980), omdat de banken graag wilden dat jij jouw geld bij hun zou stallen. Zij konden dan het geld gebruiken om onder andere leningen te verschaffen, waardoor zij zelf meer winst konden maken. Om mensen te belonen en aan te moedigen werd er rente uitgekeerd. Tegenwoordig is dat niet meer het geval en dat komt voornamelijk door de Europese Centrale Bank. Zij houden de rente kunstmatig laag, in de hoop dat particulieren en bedrijven meer gaan consumeren (wat in theorie meestal beter is voor de economie). Ze houden de rente zo laag, dat het eigenlijk niet meer loont om te sparen. Sinds kort is er zelfs bij sommige banken een soort ontmoedigingsbeleid van kracht: als je te veel geld stalt, moet je extra betalen aan de bank. Dat wordt een negatieve spaarrente genoemd. Dit geldt echter pas wanneer je veel spaargeld hebt: bij een enkele bank vanaf €100.000 euro en bij de meeste andere banken pas vanaf €250.000 euro. Voor de doorsnee Nederlander is de negatieve spaarrente dus niet van toepassing.

## En hoe zit het dan met de belasting?

Naast de bank is er nog een andere instantie die graag zou willen snoepen van jouw spaargeld: de Belastingdienst. In Nederland betaal je boven een bepaald bedrag belasting over je spaargeld. In 2021 gaat het om spaargeld boven de €50.000 euro. Heb je een fiscaal partner? Dan is de grens €100.000 euro voor jullie samen. Ook hier geldt dus dat de doorsnee Nederlander weinig last heeft van deze regeling, want het mediane (middelste) spaarbedrag is volgens Knab zo’n €13.900 euro per huishouden. Dat geldt dus per huishouden en niet per persoon.

## Er was toch ook nog iets met inflatie?

Een doorsnee Nederlander heeft dus helemaal geen last van de negatieve spaarrente en de belastingen. Er is echter een boosdoener die niet discrimineert en die van toepassing is op alle mensen: de inflatie. Er wordt geschat dat geld elk jaar gemiddeld circa 1,5% minder waard wordt. Elk jaar dat jouw spaargeld op een spaarrekening staat, wordt het dus (langzaam, maar gestaag) minder waard. Het is echter niet zo dat het bedrag op jouw spaarrekening letterlijk daalt. Het betekent alleen dat je minder kunt kopen met datzelfde bedrag.

## Moet je nu ‘iets’ doen met jouw spaargeld?

Het antwoord op die vraag hangt af van verschillende factoren. De negatieve spaarrente en de belastingen hebben nauwelijks effect op de doorsnee Nederlander, hoewel het in combinatie met de inflatie minder aantrekkelijk wordt om te sparen. Linksom of rechtsom gaat het je geld kosten. Dat betekent echter niet dat spaargeld niks waard is en/of dat je er per definitie iets anders mee zou moeten doen. Spaargeld dient namelijk niet alleen om meer geld te verdienen, maar het dient ook als buffer in slechtere tijden. Onderscheid daarom altijd twee typen spaargeld:

## Het spaargeld dat dient als buffer.

En het spaargeld dat overbodig is (nadat je buffer vol is).
Hoe groot jouw buffer zou moeten zijn? Dat hangt af van jouw situatie, maar meestal wordt 3-6 maanden aan uitgaven aangehouden. Laat jouw buffer altijd op jouw spaarrekening staan. Gebruik dit vooral niet om te investeren of beleggen! Alleen voor het ‘overbodige’ spaargeld zou je kunnen overwegen om alternatieven te zoeken.

## Bouw eerst een financiële basis op

Het klinkt natuurlijk ideaal: geld beleggen of investeren en vervolgens jouw spaargeld laten groeien, zonder er wat voor te hoeven doen. Het is echter wel belangrijk dat je eerst een stabiele basis opbouwt, voordat jij je überhaupt gaat verdiepen in alternatieven zoals beleggen en investeren. Maak een goed overzicht van jouw financiën, betaal eventuele schulden af, bouw een spaarpotje op voor onvoorziene uitgaven en een flinke spaarpot dat als buffer kan dienen. Weet je niet zo goed waar je moet beginnen? Dan is <a href="https://www.paypro.nl/producten/Ik_ben_Jan_Modaal/79165/86238" target="_blank" rel="noreferrer noopener">Money Game</a> het perfecte spel voor jou. Met dit spel volg je de vakjes op een bordspel, voer je opdrachten uit en eindig je met een financiële basis. Kortom: een leukere en makkelijkere manier om jouw financiële doelen te behalen.
